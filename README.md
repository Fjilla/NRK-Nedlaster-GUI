Hei og velkommen til NRK Nedlaster GUI!

Dette er et lite program jeg har snekret sammen for å gjøre det enklere å laste ned
filmer og serier fra NRK TV. I stedet for å knote med masse kommandoer i terminalen,
kan du nå bare lime inn linken og trykke "Start". Enkelt og greit.

HVA KAN DEN GJØRE?

Laster ned episoder, filmer og til og med hele sesonger i en smekk.

Finner automatisk beste kvalitet (eller du kan velge selv).

Du kan velge om du vil ha norsk, svensk eller dansk "språk-tag" på lyden.

Den rydder opp etter seg (sletter midlertidige filer automatisk).

Ser bra ut i både lyst og mørkt tema (sjekk Innstillinger!).

HVORDAN BRUKER JEG DEN?

Start programmet.

Første gang: Gå inn på "Innstillinger" (oppe til høyre) og velg hvor du vil at
filene skal lagres. Standard er "Videoer\NRK".

Finn det du vil se på tv.nrk.no.

Kopier linken fra nettleseren (f.eks. linken til en episode eller en hel sesong).

Lim inn linken i programmet og trykk "LEGG TIL".

Trykk "START NEDLASTING" nede i hjørnet.

Vent til den er ferdig (du ser fremdriften). Ferdig!

LITT OM VERKTØYENE BAK

Dette programmet er egentlig bare et pent skall (GUI) rundt to veldig kraftige
gratis-verktøy som gjør grojobben:

yt-dlp (Gjør selve nedlastingen)

FFmpeg (Syr sammen lyd og bilde)

Begge disse følger med og installeres automatisk, så du trenger ikke tenke på det.

ANSVAR OG SÅNT

Dette er et hobbyprosjekt som leveres "som det er". Jeg tar ikke ansvar for om PC-en
din begynner å ryke (det skal den ikke gjøre altså!), eller hva du velger å laste ned.
Husk at innhold fra NRK er til privat bruk.

Kos deg med seriene!

Emigrante
